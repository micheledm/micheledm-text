---
title: "Come Leggo Le News: Introduzione"
date: 2023-02-03T17:00:35Z
draft: false
---

*Disclamer: l’obiettivo di questa serie di post è per me di avere delle tracce circa il processo che mi ha portato a mettere in piedi il workflow, nonché di fornire ispirazione per quei pochi altri malati come me di questo genere di cose.* 

###Introduzione

Fino al 2013 ero un felice utilizzatore di Google Reader. Con la sua chiusura ho valutato varie alternative e anche io, come la maggioranza, sono migrato a Feedly. Negli anni successivi però è decresciuto il mio interesse per questa tecnologia per varie ragioni:

- E’ diventato più difficile trovare i feed RSS nei siti
- I social media sono diventati un fornitore di contenuti e non hanno incentivo a supportare la tecnologia
- Personalmente, Feedly non mi ha mai soddisfatto appieno. Le alternative anche meno.

Negli ultimi mesi ho ripensato la mia dieta mediatica e la mia dipendenza dalle piattaforme. Ho iniziato quindi il processo di revisione del mio stack informativo prendendo in considerazione 3 ambiti: l’aggregatore, i contenuti e gli automatismi, L’obiettivo era quello di superare le aree di attrito di cui sopra.

### Esplorazione delle alternative

In prima battuta ho investito ancora un po’ di tempo su Feedly che però non mi ha lasciato ancora tiepido. Ho quindi provato Inoreader che mi è piaciuto molto nell’usabilità e nelle funzioni, ma che ha alune molto importanti (una su tutte la compatibilità con IFTTT and Zapier) dietro il secondo tier a pagamento.

Poi ho gettato il cuore oltre l’ostacolo e ho iniziato a guardare nel self-hosted e da lì non sono tornato indietro. Prima ho provato Fresh RSS, poi Tiny Tiny RSS che uso tutt’ora. Conto di riprovare Fresh RSS una volta che ho trovato come pareggiare alcune funzioni fornite da plug-in di TTRSS.

Incredibile come queste piattaforme siano, passando per IFTTT, molto più interoperabili con servizi terzi rispetto alle alternative proprietarie pur non avendo integazioni ufficiali ma affidandosi esclusivamente a formati aperti come l’RSS.
